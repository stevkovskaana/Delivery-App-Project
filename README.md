# Delivery App

За подобрување на својата услуга и овозможување на лесен, интуитивен и удобен начин за нарачка на своите корисници, ресторанот „Olive Grove” воведува мобилна апликација која ќе го направи токму тоа. Со оваа апликација, корисниците ќе имаат можност да прелистуваат внимателно избрано мени, да додаваат производи во кошничката, да внесуваат податоци за достава и да ја оценат истата. Апликацијата е дизајнирана да обезбеди брз и едноставен процес на нарачување, со што се подобрува корисничкото искуство и се зголемува ефикасноста на доставата.

## Како функционира процесот на нарачка

На самиот почеток корисникот има можност за преглед на целото мени понудено од ресторанот. Доколку е заинтересиран само за преглед на менито, а не за извршување на некоја нарачка, истото може да го направи и без соодветна најава. При вклучување на главното мени, каде се прикажуваат сите јадења кои ги нуди ресторанот, корисникот може да го избере она што сака да го нарача, да ја одбере саканата количината и да наведе посебно побарување (на пр. да се наведе алергија, изоставување на некоја состојка и сл.). За додавање на соодветното јадење во кошничката, потребно е корисникот да биде најавен. Според тоа, апликацијата му нуди можност на корисникот да се најави, или да креира нов профил, преку кој ќе ја користи истата. <br/>
Откако ќе го стори тоа, избраните јадења се префрлат во кошничката, каде може да се види целосен преглед на нарачката, како и вкупната сума која ќе треба да се плати. Плаќањето не е овозможено преку апликацијата, тоа се врши физички, при достава на нарачката. При потврда на нарачката, освен своите податоци, корисникот преку мапа ќе може да ја внесе локацијата до која ќе сака да му биде доставена истата. <br/>
На крај корисникот има можност да потврди дека ја добил нарачката преку внесување на оценка за услугата со внесување на одреден број на ѕвезди и коментар. Доколку има некој проблем со истата, како истурена пијачка, грешна испорака, расипана храна, корисникот преку својот мобилен телефон ќе може да ја фотографира како доказ направената грешка и да ја испрати до ресторанот. Со тоа целосно се комплетира неговата нарачка. <br/>

## Технологии зад функционалностите

Апликацијата е наменета за Android и iOS, овозможувајќи непречено корисничко искуство на различни мобилни уреди. За развој на апликацијата се користи Flutter, кој обезбедува брза и ефикасна работа со унифициран код за двете платформи. <br/>
Апликацијата содржи интуитивен систем за навигација, што му овозможува на корисникот лесно да се движи помеѓу различни екрани (вкупно 12 екарни). <br/>
Исто така содржи уникатно дизајнирани кориснички елементи за да се обезбеди лесна навигација и модерен изглед. <br/>
За да се постигнат сите функционалности користевме повеќе Flutter/Dart пакети. Во продолжение следува едно кратко подетално објасување за нив: <br/>
<details>
  <summary>Firebase Authentication (firebase_auth: ^5.4.2)</summary>
При првото користење, корисниците можат да креираат нов профил или да се најават, со што е овозможена автентикација преку Firebase Authentication. Ова овозможува персонализирано искуство, каде секоја нарачка е поврзана со конкретен профил. Секој од корисниците има пристап до својата кошничка, каде избира што е она што ќе го стави во неа.
</details>
<details>
  <summary>Cloud Firestore (cloud_firestore: ^5.6.3)</summary>
Сите информации поврзани со корисничките нарачки, рецензиите, менијата и ресторанот се безбедно зачувани во Cloud Firestore. При секоја нарачка, Firestore автоматски ги зачувува и ажурира релевантните податоци, овозможувајќи синхронизација во реално време.
</details>
<details>
  <summary>Provider (provider: ^6.1.2)</summary>
За правилно функционирање на апликацијата, се користи ефикасен state management механизам кој обезбедува синхронизација на податоците во реално време. На пример, кога корисникот додава производи во кошничката, промените веднаш се рефлектираат во интерфејсот без потреба од освежување. Ова е особено важно при динамично прикажување на менијата, вкупниот износ на нарачката и тековниот статус на испораката.
</details>
<details>
  <summary>Camera (camera: ^0.10.5)</summary>
Со помош на овој пакет им се овозможува на корисниците да прават фотографии директно од апликацијата, на пример, за пријавување проблеми со испораката.
</details>
<details>
  <summary>Path Provider (path_provider: ^2.1.5) и Path (path: ^1.9.0)</summary>
Сликите којшто се направени со camera се зачувуваат со помош на path_provider, додека пак Path овозможува генерирање на точна патека за складирање на слика од камерата и конвертирање на патека од различни формати за да биде компатибилна со оперативниот систем.
</details>
<details>
  <summary>Flutter Map & LatLong2 (flutter_map: ^7.0.2, latlong2: ^0.9.1)</summary>
За побрзо и прецизно внесување на адреса, апликацијата користи мапни пакети flutter_map и latlong2, преку кои се прикажува интерактивна мапа на која корисникот може да ја означи саканата локација за испорака.
</details>
<details>
  <summary>Flutter Rating Bar (flutter_rating_bar: ^4.0.1)</summary>
Со помош на овој пакет, корисниците имаат можност да остават рецензии за испораката преку оценување со број на ѕвезди (од 0 до 5), што им овозможува на корисниците да изразат задоволство или незадоволство од услугата.
</details>
